
<!DOCTYPE html>
<html> 
   <head>
       <meta charset="utf-8">
       <meta name="viewport" content="width=device-width, initial-scale=1">
       <title>Νεοελληνική Ποίηση</title>
        
        <link rel="stylesheet" type="text/css" href="style.css" />
       <link href="https://fonts.googleapis.com/css?family=Open+Sans&display=swap" rel="stylesheet">
      
   </head>

   <body>
       <h1>Ποιητές & ποιήτριες</h1>
        <nav>
            <!--MAKE A MENU HERE-->
        </nav>
   
      
        <section>
            <header>
                <label>Μανόλης Αναγνωστάκης (1925-2005)</label>
            <h3><pre>Κάτω ἀπ' τὶς ῥάγες...</pre></h3>
            </header>
                <article>
                <pre>
                Κάτω ἀπ' τὶς ῥάγες τοῦ τραίνου
                Κάτω ἀπὸ τὶς γραμμὲς τοῦ βιβλίου
                Κάτω ἀπὸ τὰ βήματα τῶν στρατιωτῶν
                
                Ὅταν ὅλα περάσουν - πάντα σὲ περιμένω.
                
                Πέρασαν ἀπὸ τότε πολλὰ τραῖνα
                Κι ἄλλα πολλὰ βιβλία θὰ διαβαστοῦν
                Κι ἄλλοι στρατιῶτες τὸ ἴδιο θὰ πεθάνουν.
                
                Κάτω ἄπὸ τὸ κάθε τι ποὺ σοῦ σκεπάζει τὴ ζωὴ
                Ὅταν ὅλα περάσουν –
                Σὲ περιμένω.
                </pre>
                </article>        
                <small>Πηγή:<a href="http://poetry-in-greece.blogspot.com/">Ελληνική Ποίησις</a></small>
        </section>
        
        <section>
            <header>
                <label>Νίκος Καρούζος (1926-1988) </label>
            <h3><pre>Τὰ πουλιὰ δέλεαρ τοῦ Θεοῦ (ΙΙ)</pre></h3>
            </header>
                <article>
                    <pre>

                        Θὰ περάσουν ἀπὸ πάνω μας ὅλοι οἱ τροχοὶ
                        στὸ τέλος
                        τὰ ἴδια τὰ ὄνειρά μας θὰ μᾶς σώσουν.
                        Ἀγάπη μεῖνε στὴν καρδιά -
                        αὐτός ἂς εἶναι ὁ κανών τοῦ τραγουδιοῦ σου.
                        Μὲ τὴν αγάπη
                        θὰ σηκώσουμε τὴν ἀπελπισιά μας
                        ἀπ' τὸ ἀμπάρι τοῦ κορμιοῦ.
                        Δέν εἶναι φορτίο γιὰ τἠ χώρα τῶν ἀγγέλων
                        ἡ ἀπελπισιά.
                        Καὶ προπαντός
                        ἂς μήν ἀφήσουμε τὴν ἀγάπη
                        νὰ συνωστίζεται μὲ τόσα αἰσθήματα... </pre>
                </article>        
                <small>Πηγή:<a href="http://poetry-in-greece.blogspot.com/">Ελληνική Ποίησις</a></small>
        </section>

        <section>
            <header>
                <label>Ρίτσος Γιάννης (1909 - 1990)</label>
            <h3><pre>Ὅταν φτάνουμε στὴν ἄκρη τῆς σιωπῆς...</pre></h3>
            </header>
                <article>
                    <pre>
                        -...Ὅταν φτάνουμε στὴν ἄκρη τῆς σιωπῆς, σ' ἐκεῖνο τὸ ἀδιέξοδο / τοῦ στενοῦ ἢ τοῦ ἀπέραντου, ἐκεῖ/
                        ποὺ μονομιᾶς ἀχρηστεύεται κάθε ὁμιλία καὶ κάθε κίνηση, / 
                        εἶναι πάλι ἡ ἁπλή καὶ οἰκεία χειρονομία μιᾶς γυναίκας / 
                        ποὺ διορθώνει τὴ γραβάτα ἑνὸς ἄντρα μπρὸς στὴ θεόρατη τζαμένια πόρτα / 
                        ποὺ τὸ γυαλί της σχεδὸν δέ διαχωρίζει τὸ σκοτάδι τοῦ θυρωρείου / 
                        ἀπ' τὸ σκοτάδι τοῦ δρόμου – τὴν ὥρα ἀκριβῶς τοῦ χωρισμοῦ... 
                        Μιὰ ὡραία χειρονομία / που ἀνεβαίνει ἀπ' τὶς ρίζες τοῦ κόσμου... 
                        Τὸ χέρι της / διασχίζει ὅλη τὴ μοναξιά, σεπτό μὰ κι ἀποφασισμένο, / 
                        σά νὰ κρατάῃ τὸν ἄντρα πάνω ἀπ' τὸ γκρεμό, / σά νὰ τὸν πνίγῃ γιὰ νὰ τὸν κρατήσῃ... 
                        Κ’ ἴσως σφίγγεται / γιὰ λίγο σά θηλειὰ ἡ γραβάτα / – σά θηλειά ποὺ τὸν κρατάει πάνω ἀπ' τὴν ἄβυσσο... 
                        Κι ἀλήθεια, / νά ποὺ δέν ἔπεσε! Στέκει στὰ πόδια του!..
                    </pre>
                </article>        
                <small>Πηγή:<a href="http://poetry-in-greece.blogspot.com/">Ελληνική Ποίησις</a></small>
        </section>

        <section>
            <header>
                <label>Μίλτος Σαχτούρης (1919-2005)</label>
            <h3><pre>Ὁ Ἐλεγκτὴς</pre></h3>
            </header>
                <article>
                    <pre>
                        Ἕνας μπαξὲς γεμᾶτος αἷμα εἶν' ὁ οὐρανὸς
                        καὶ λίγο χιόνι
                        ἔσφιξα τὰ σκοινιά μου
                        πρέπει καὶ πάλι νὰ ἐλέγξω
                        τ' ἀστέρια
                        ἐγώ
                        κληρονόμος πουλιῶν
                        πρέπει
                        ἔστω καὶ μὲ σπασμένα φτερά
                        νὰ πετάω.
                    </pre>
                </article>        
                <small>Πηγή:<a href="http://poetry-in-greece.blogspot.com/">Ελληνική Ποίησις</a></small>
        </section>

        <section>
            <header id="gogou">
                <label>Κατερίνα Γώγου</label>
                <h3><pre>Εμένα οι φίλοι μου...</pre></h3>
            </header>
            <article>
                <pre>
                Εμένα οι φίλοι μου είναι μαύρα πουλιά
                που κάνουν τραμπάλα στις ταράτσες ετοιμόρροπων σπιτιών
                Εξάρχεια Πατήσια Μεταξουργείο Μετς.
                Κάνουν ό,τι λάχει.
                Πλασιέ τσελεμεντέδων και εγκυκλοπαιδειών
                φτιάχνουν δρόμους και ενώνουν ερήμους
                διερμηνείς σε καμπαρέ της Ζήνωνος
                επαγγελματίες επαναστάτες
                παλιά τους στρίμωξαν και τα κατέβασαν
                τώρα παίρνουν χάπια και οινόπνευμα να κοιμηθούν
                αλλά βλέπουν όνειρα και δεν κοιμούνται.
                Εμένα οι φίλες μου είναι σύρματα τεντωμένα
                στις ταράτσες παλιών σπιτιών
                Εξάρχεια Βικτώρια Κουκάκι Γκύζη.
                Πάνω τους έχετε καρφώσει εκατομμύρια σιδερένια μανταλάκια
                τις ενοχές σας αποφάσεις συνεδρίων δανεικά φουστάνια
                σημάδια από καύτρες περίεργες ημικρανίες
                απειλητικές σιωπές κολπίτιδες
                ερωτεύονται ομοφυλόφιλους
                τριχομονάδες καθυστέρηση
                το τηλέφωνο το τηλέφωνο το τηλέφωνο
                σπασμένα γυαλιά το ασθενοφόρο κανείς.
                Κάνουν ό,τι λάχει.
                Όλο ταξιδεύουν οι φίλοι μου
                γιατί δεν τους αφήσατε σπιθαμή για σπιθαμή.
                Όλοι οι φίλοι μου ζωγραφίζουνε με μαύρο χρώμα
                γιατί τους ρημάξατε το κόκκινο
                γράφουνε σε συνθηματική γλώσσα
                γιατί η δική σας μόνο για γλύψιμο κάνει.
                Οι φίλοι μου είναι μαύρα πουλιά και σύρματα
                στα χέρια σας. Στο λαιμό σας.
                Οι φίλοι μου.</pre>
            </article>        
        <footer>
            <p>Από τη συλλογή Τρία κλικ αριστερά (1978).</p>
            <p>[πηγή: Κατερίνα Γώγου, Τώρα να δούμε εσείς τι θα κάνετε. Ποιήματα 1978-2002, Εκδόσεις Καστανιώτη, Αθήνα 2013, σ. 11-13]</p>
        </footer>
        <small>Πηγή άρθρου:<a href="http://ebooks.edu.gr/modules/ebook/show.php/DSGL-C132/638/4102,18803/extras/activities/index_1_15_dimoula/index_1_15_gwgou.html">Γυναίκες ποιήτριες στην Ελλάδα</a></small>
    </section>

    <section>
        <header id="melissanthi">
            <label>Μελισσάνθη (1910-1990)</label>
        <h3><pre>Ἐξιλέωση</pre></h3>
        </header>
            <article>
                <pre>
                    Κάθε φορά που ἁμάρταινα μισάνοιγε μιὰ πόρτα∙
                    κ' οἱ ἄγγελοι, ποὺ δέν μὲ εἶχαν βρεῖ στὴν ἀρετή μου ὡραία,
                    τῶν ἄνθινών τους ἔγερναν ψυχῶν τὸν ἀμφορέα –
                    κάθε φορά που ἁμάρταινα λὲς κι ἄνοιγε μιὰ πόρτα...
                    Καὶ στάζανε τῶν οἰκτιρμῶν τὰ δάκρυα μὲς στὰ χόρτα∙
                    μ' ἀπ' τὰ οὐράνια ἀν μ' ἔδιωχνε τῆς τύψης μου ἡ ρομφαία
                    κάθε φορά που ἁμάρταινα μισάνοιγε μιὰ πόρτα –
                    μὲ βλέπαν οἱ ἄνθρωποι ἄσχημη κ' οἱ ἄγγελοι μόνο ὡραία!
                </pre>
            </article>        
            <small>Πηγή:<a href="http://poetry-in-greece.blogspot.com/">Ελληνική Ποίησις</a></small>
    </section>

    <section>
        <header id="polydouri">
            <label>Μαρία Πολυδούρη (1902-1930)</label>
            <h3><pre>Μόνο γιατί μ' ἀγάπησες</pre></h3>
        </header>
            <article>
                <pre>    
                
                    Δέν τραγουδῶ, παρά γιατί μ' ἀγάπησες
                    στά περασμένα χρόνια.
                    Καί σέ ἥλιο, σέ καλοκαιριοῦ προμάντεμα
                    καί σέ βροχή, σέ χιόνια,
                    δέν τραγουδῶ παρά γιατί μ' ἀγάπησες.

                    Μόνο γιατί μέ κράτησες στά χέρια σου
                    μιά νύχτα καί μέ φίλησες στό στόμα,
                    μόνο γι' αὐτό εἶμαι ὡραία σάν κρίνο ὁλάνοιχτο
                    κι ἔχω ἕνα ρῖγος στήν ψυχή μου ἀκόμα,
                    μόνο γιατί μέ κράτησες στά χέρια σου.
                    
                    Μόνο γιατί τά μάτια σου μέ κύτταξαν
                    μέ τήν ψυχή στό βλέμμα,
                    περήφανα στολίστηκα τό ὑπέρτατο
                    τῆς ὕπαρξής μου στέμμα,
                    μόνο γιατί τά μάτια σου μέ κύτταξαν.
                    
                    Μόνο γιατί μ' ἀγάπησες γεννήθηκα
                    γι' αὐτό ἡ ζωή μου ἐδόθη
                    στήν ἄχαρη ζωή τήν ἀνεκπλήρωτη
                    μένα ἡ ζωή πληρώθη.
                    Μόνο γιατί μ' ἀγάπησες γεννήθηκα.
                    
                    Μονάχα γιατί τόσο ὡραῖα μ' ἀγάπησες
                    ἔζησα, νά πληθαίνω
                    τά ὀνείρατά σου, ὡραῖε, πού βασίλεψες
                    κι ἔτσι γλυκά πεθαίνω
                    μονάχα γιατί τόσο ὡραῖα μ' ἀγάπησες.
                    
                </pre>
            </article>        
        <footer>
            <p><pre>Οἱ τρίλιες πού σβήνουν, 1928</pre></p>
        </footer>
        <small>Πηγή:<a href="http://ebooks.edu.gr/modules/ebook/show.php/DSGL-C132/638/4102,18803/index_1_08.html">Γυναίκες ποιήτριες στην Ελλάδα</a></small>
        </section>

        
        <footer>
            <fieldset>
                <legend>Αφού τα διάβασες όλα διάλεξε τον ποιητή / ποιήτρια που προτιμάς</legend>
                
                <label>Αναγνωστάκης</label>
                <input type="checkbox" name="anagnostakis"/>
                <label>Καρούζος</label>
                <input type="checkbox" name="karouzos"/>
                <label>Ρίτσος</label>
                <input type="checkbox" name="ritsos"/>
                <label>Σαχτούρης</label>
                <input type="checkbox" name="saxtouris"/>
                <label>Κατερίνα Γώγου</label>
                <input type="checkbox" name="Katerina-Gogou"/>
                <label>Μελισσάνθη</label>
                <input type="checkbox" name="Melissanthi"/>
                <label>Μαρία Πολυδούρη</label>
                <input type="checkbox" name="Maria-Polydouri"/>
            </fieldset>
        </footer>

    </body>
</html>